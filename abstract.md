Voor de verdere ontwikkeling van 3D-technologieÃ«n zijn standaarden voor het beheren, modelleren en delen van 3D-data onmisbaar. Ze vormen een betrouwbaar kader voor bedrijven om in te investeren en het stimuleren van hergebruik van 3D-informatie. Dit bevordert de interoperabiliteit tussen systemen en maakt een brede toepassing van 3D-informatie mogelijk in domeinen zoals stadsplanning, infrastructuurbeheer en andere ruimtelijke vraagstukken. 
 
Dit document is een wegwijzer over het uitwisselen van 3D data. Het geeft een overzicht van de verschillende bestandsformaten die je hiervoor kunt gebruiken, geeft handvatten voor het kiezen van het juiste formaat voor de juiste situatie, en geeft in afzonderlijke hoofdstukken gedetailleerde informatie over het uitwisselen van 3D data in City JSON, City GML, 3D tiles, I3S, IFC en LAZ. 

Status van dit document 
Deze paragraaf beschrijft de status van dit document ten tijde van publicatie. Het is mogelijk dat er actuelere versies van dit document bestaan. Een lijst van Geonovum publicaties en de laatste gepubliceerde versie van dit document zijn te vinden op https://www.geonovum.nl/geo-standaarden/alle-standaarden. 

Dit is de conceptversie van de wegwijzer. Deze versie wordt aangeboden ter consultatie.
